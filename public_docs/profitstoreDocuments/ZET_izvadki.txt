Извадки от ЗЕТ (Закон за електронната търговия)

Чл. 8. (1) При предложение за сключване на договор чрез електронни средства
доставчикът на услуги предварително информира получателя на услугата по ясен,
разбираем и недвусмислен начин относно:
 1. техническите стъпки по сключването на договора и тяхното правно значение;
 2. дали договорът ще бъде съхраняван от доставчика на услугата и какъв е начинът за
достъп до него;
 3. техническите средства за установяване и поправяне на грешки при въвеждането на
информация, преди да бъде направено изявлението за сключване на договора;
 4. езиците, на които договорът може да бъде сключен.
 (2) Доставчикът на услуги е длъжен да указва начинa за достъп по електронен път
към етичен кодекс за поведение, към който се придържа.
Достъп до общите условия и съдържанието на договора
 Чл. 9. Доставчикът на услуги е длъжен да предостави на получателя на услугата
общите условия и съдържанието на договора по начин, който позволява тяхното
съхраняване и възпроизвеждане.
 Задължения при изявление за сключване на договор
 Чл. 10. (1) Доставчикът на услуги осигурява подходящи, ефективни и достъпни
технически средства за установяване и поправяне на грешки при въвеждане на
информация, преди получателят на услугата да направи изявление за сключване на
договора.
 (2) Доставчикът на услуги без неоправдано забавяне потвърждава чрез електронни
средства получаването на изявлението за сключване на договора.
 Получаване на изявлението
 Чл. 11. Изявлението за сключване на договора и потвърждението за неговото
получаване се смятат за получени, когато техните адресати имат възможност за достъп до
тях.
 Изключения
 Чл. 12. (1) Разпоредбите на чл. 8 и 10 се прилагат задължително в случаите,
когато получател на услугата е потребител.
 (2) Разпоредбите на чл. 8 и 10 не се прилагат за договори, сключени изключително
чрез електронна поща или други равностойни средства за размяна на индивидуални
изявления. 